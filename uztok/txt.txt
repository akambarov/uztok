Mish-mishlarga ko‘ra, Jeyms Kemeron Titanik vayronalari tomon yo‘l olib, cho‘kib ketgan Titan batiskafi haqida serial suratga olmoqchi, deb xabar bermoqda Peopletalk nashri.
Hozirda rejissor yirik striming platformasi bilan suratga olish ishlari borasida muzokaralar olib bormoqda.
Malum bo‘lishicha, Jeyms Kemeron loyihaga Mett Deymon va Kumeyl Nanjianini taklif qilmoqchi.
Titan suvosti kemasi 19-iyun kuni Atlantika okeanida 3,8 kilometr chuqurlikda Titanik halokatga uchragan hududda radarlardan g‘oyib bo‘lgan edi. Suvosti kemasi bortida besh kishi bo‘lgan.
Yetakchi mutaxassislarning fikriga ko‘ra, stulda yoki kresloda o‘tirish aslida chekishga qaraganda sog‘liq uchun ko‘proq muammo tug‘diradi. Zarari barcha insonlar uchun bir xil ayolmi, erkakmi, yoshmi, qarimi, qaysi mamlakatda yashashidan qati nazar. Odam tanasi o‘tirish uchun moslashmagan. O‘tirish kun bo‘yi qilingan harakatdan, tik turishdan charchaganda tanaga biroz dam berish uchun kerak.
Inson tanasi kun bo‘yi harakat qilish uchun moslashgan. Stulda o‘tirish so‘nggi 200 yil ichida odat tusiga kirgan. O‘tirish holati tabiiy emas, o‘tirish o‘ta zararli. O‘tirgan odamning umurtqa pog‘onasi C harfini eslatadi. Britaniyada aholining taxminan 32 foizi kuniga 10 soatdan ko‘proq vaqt o‘tirgan holatda bo‘ladi. Ularning 50 foizi kamdan kam hollarda ish joyini tark etadi va hatto ofis stolida tushlik qiladi. Tadqiqotlarga ko‘ra, ularning yarmidan ko‘prog‘i umurtqa pog‘onasining pastki qismidagi og‘riqdan shikoyat qiladi.Amerika kardiologlarining axborotnomasida chop etilgan tadqiqotlariga ko‘ra, ko‘pincha 10 soatdan ko‘proq o‘tiradigan odamlarda yurak-qon tomirlari kasalliklari rivojlanishi yuqori bo‘ladi. Biz o‘tirganimizda tomirlar orqali qon sekinroq oqadi, mushaklar yog‘ni kamroq sarflaydi, natijada yog‘ kislotalari yurak qon tomirlariga tiqiladi. Miyada ham qon aylanishi sekinlashadi, kislorodga, miyani oziqlantiradigan moddalariga to‘yinishi kamayadi. Ko‘p o‘tirganda organizm insulinga javob berish qobiliyati pasayadi va insulinni ishlab chiqarish ko‘payadi, bu qandli diabet rivojlanishi xavfini oshiradi. Bundan tashqari, gastrit, kolit, erkaklarda prostatit, ayollarda ginekologik kasalliklar rivojlanishiga turtki bo‘ladi. Biz harakatlanganimizda bo‘g‘inlarda maxsus moylash materiallari hosil bo‘ladi, buning kamayishi bo‘g‘inlar oziqlanishini kamaytiradi, natijada artroz, osteoxondroz, disk churrasi kasalliklari kelib chiqadi. Ko‘p stulda o‘tirish kartizolni ko‘paytiradi, natijada stress, depressiya rivojlanishini kuchaytiradi.
O‘tirganda qorin mushaklari bo‘shashadi. Hamma og‘irlik umurtqaning pastki qismiga va tos suyagiga tushadi, tik turganimizda barcha og‘irlik bir tekisda son, tizza, boldir, tovonga tarqaladi. Hatto ideal o‘tirganimizda ham og‘irlik umurtqaga tushadi. Ko‘p o‘tirganimizdan bukchayishni boshlaymiz. Eng zamonaviy kreslo-stullar ham ko‘p o‘tirish zararini kamaytira olmaydi.
Nima qilish kerak?
Har kuni qilinadigan badantarbiya yordam beradi degan noto‘g‘ri fikr bor. Badantarbiya qilish yaxshi, ammo bilingki, bu ko‘p o‘tirishning asoratini yo‘q qila olmaydi.
Apple kompaniyasi birinchi buklanuvchan iPhoneni taqdim etish ustida ish olib bormoqda. Bu haqda Bloomberg agentligi kompaniyaning anonim manbasiga tayanib xabar berdi.